หลักรักตอนที่ ๘ - พระอาจารย์ชยสาโร
#################################

:date: 2017-02-12T23:30:01+08:00
:author: พระอาจารย์ชยสาโร
:tags: พระอาจารย์ชยสาโร, หลักรัก (ชยสาโรภิกขุ)
:category: พระอาจารย์ชยสาโร
:summary: ความรักอาจทำให้ความเห็นแก่ตัวเบาลง
          - `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


ความรักอาจทำให้ความเห็นแก่ตัวเบาลง

เพราะความสุขของคนที่เรารักอาจจะดูสำคัญกว่า หรือสำคัญ เท่าความสุขของเราเอง นับว่า เป็น อานิสงส์ของความรักข้อหนึ่ง แต่โดยทั่วไปต้อง ยอมรับว่าความรักไม่สามารถทำให้กิเลสต่าง ๆ หาย ไปได้ เช่น ความโกรธ ความโมโห เกิดขึ้นได้อยู่ เหมือนเดิม เราจึงเป็นทุกข์ใต้ตลอดเวลาทั้งๆ ที่รัก และเป็นที่รัก

แรกๆ เราอาจจะให้อภัยคนที่เรารักง่าย ไม่ ยอมถือสา แต่นานๆ เข้าความเคยชินเพิ่มขึ้น ความ ประมาทเพิ่มขึ้น เรามักปล่อยให้อารมณ์เศร้าหมอง ปรากฏบ่อยขึ้น โกรธใครที่ทำงานไม่กล้าแสดงออก กลัวผลกระทบไม่ดี กลับบ้าน อารมณ์โกรธยังค้างอยู่ ก็ดุภรรยาหรือสามี เพื่อผ่อนคลายความเครียด แฟน ก็กลายเป็นถังขยะอารมณ์

ปัจจัยที่ทำให้คนรักกันยังโกรธหรือโมโหกันได้มีมาก เช่น เรื่องกาม เรื่องเกียรติ เรื่องคักดิ์ศรี เรื่องเงิน เรื่องการเลี้ยงลูก เรื่องการใช้เวลาว่างที่ไหนกับใคร เราอาจจะโกรธเขาได้เพราะรัก ไม่ห้ามโกรธ รักกับโกรธไปด้วยกันได้ แล้วจะทำอย่างไรดี? ผู้มีปัญญาถือว่าคู่ครองเป็นอาจารย์ที่มีบุญคุณต่อเรา มาก นอกจากการส่งเสริมสิ่งที่ดีในตัวเราแล้ว ก็ยัง ช่วยให้เราได้เห็นกิเลสชัดขึ้นเยอะ ถ้าไม่มีเขาอาจจะประมาท มีจุดบอดไปอีกนาน ทำให้เห็นความจำเป็น ของการปฏิบัติธรรม ไม่อย่างนั้นจะต้องเป็นทุกข์อย่างนี้ร่ำไป

ความรักมีหลายระดับ เกรดต่ำสุดคือความรัก ที่มีเงื่อนไขชั้นหยาบ อาทิ รักตราบใดที่คนที่เรารัก ให้สิ่งที่อยากได้ เช่น ความสุขทางเพศ เงินทอง ตำแหน่ง หน้าตาในสังคม หรือชื่อเสียง ถ้าความรัก จะขึ้นจะลงตามโลกธรรมเหล่านี้ เรียกได้ว่าเป็น

ความรักที่ไม่ยั่งยืน หรืออาจไม่เหมาะที่จะเรียกว่า ความรักเลย เป็นธุรกิจเสียมากกว่า

เงื่อนไขที่สูงกว่านั้นหน่อยคือการเอาความรัก ของสามีภรรยา ลูกหลาน หรือแม้จนกระทั่งพ่อแม่ก็ ดี เป็นอาวุธขู่เข็ญบังคับให้ทำตามใจ โดยให้เหตุผล ว่า ถ้ารักจริงก็ต้องทำอย่างนี้ ไม่ทำแสดงว่าไม่รัก จริง หรือเพราะฉันรักเธอ เธอต้อง ... ทำอย่างหนึ่ง อย่างใด ในภาษาอังกฤษการพูดในลักษณะนี้เรียกว่า Emotional Blackmail ผู้เจอยุทธศาสตร์นี้ควรจะทำ อย่างไร นักปราชญ์ให้แยกประเด็น คือยืนยันว่ารัก อยู่ แต่รักและรู้คุณ กับการตามใจไม่ใช่สิ่งเดียวกัน ทำความเข้าใจแล้วเตรียมตัวอดทนต่อพลังน้ำตา พลังคำพูดรุนแรง พลังหน้าบึ้ง พลังการชะอ้อน แล้วแต่กรณีของผู้ที่ไม่ได้สิ่งที่อยากได้ ต้องระวัง เพราะ ย่อมถูกขู่บ่อยๆ เพราะเกรงใจบ้าง ไม่รู้เท่าทันบ้าง มันจะกลายเป็นวัฒนธรรมครอบครัวไป แล้วความ สับสนระหว่างความรัก ความอยาก สิทธิ และหน้าที่ จะแก้ยากมาก

.. image:: https://scontent-tpe1-1.xx.fbcdn.net/v/t31.0-8/16587269_910457179090522_1161647350311989152_o.jpg?oh=c16bc0ce8833f6f1c2e845b4e06f02d3&oe=5929E039
   :align: center
   :alt: หลักรักตอนที่ ๘

----

ที่มา

.. raw:: html

  <iframe src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3D910457179090522%26id%3D182989118504002&width=500" width="500" height="543" style="border:none;overflow:hidden" scrolling="no" frameborder="0" allowTransparency="true"></iframe>

.. _พระอาจารย์ชยสาโร: https://th.wikipedia.org/wiki/พระฌอน_ชยสาโร
