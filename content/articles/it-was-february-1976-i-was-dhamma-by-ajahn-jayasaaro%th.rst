ในเดือนกุมภาพันธ์ พ.ศ. 2519 ... - ธรรมะ โดย พระอาจารย์ชยสาโร
############################################################

:date: 2015-12-23T08:15:01+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: ในเดือนกุมภาพันธ์ พ.ศ. 2519 ...
          - ธรรมะ โดย `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


.. raw:: html

  <p>ในเดือนกุมภาพันธ์ พ.ศ. 2519  ตอนนั้นอาตมายังเป็นวัยรุ่น ท่องเที่ยวไปตามลำพังในแถบอินเดียใต้  จำได้ว่าหลังจากเดินทางคลุกฝุ่นมาทั้งวัน อาตมาก็ลากขาลงจากรถเมล์ที่แน่นเอี้ยดบริเวณชานเมืองใหญ่แห่งหนึ่ง ตอนนั้นเริ่มมืดแล้วและต้องตระเวณหาโรงแรมราคาถูกสำหรับคืนนั้น ขณะเดินมาถึงมุมถนนก็ได้ยินเสียงตะโกนเรียก เมื่อหันไปก็เห็นผู้หญิงคนหนึ่งนั่งอยู่ข้างถนน กำลังตักแกงถั่วจากหม้อเก่าๆ ใบหนึ่งแจกจ่ายให้ลูกๆ  เธอคะยั้นคะยอให้อาตมานั่งร่วมกับเด็กๆ และทานแกงถั่วกับจาปาตี ตอนนั้นอาตมาหิวมากจนอาหารธรรมดาๆ ก็แสนอร่อย  เมื่อเงยหน้าขึ้นก็เห็นผู้หญิงคนนั้นมองการกินอย่างมีความสุขของอาตมาด้วยสายตาเอ็นดูและมีสีหน้าพอใจราวกับเพิ่งจะตักอาหารให้ลูกชายที่โตแล้วมากกว่าจะตักให้คนแปลกหน้า</p><p> เวลาผ่านไปเกือบสี่สิบปีแล้ว ในระหว่างการเดินทางที่ผ่านมา คงต้องมีหลายครั้งที่ได้รับการปฏิบัติที่ไม่ดีนัก แต่เมื่อถึงเวลานี้อาตมาก็จำเหตุการณ์เหล่านั้นไม่ได้แล้ว ในทางตรงกันข้าม ความเอื้ออารีของหญิงยากจนที่สวมเสื้อผ้าซอมซ่อ อาศัยอยู่ข้างถนนกับลูกๆ ของเธอ กลับไม่เคยเลือนหายจากความทรงจำของอาตมา เราไม่ควรมองข้ามการกระทำเล็กๆ น้อยๆ อันเนื่องจากความกรุณา เพราะเป็นการกระทำที่มีพลัง ส่งอิทธิพลต่อจิตใจ และเป็นความงดงามที่จะคงอยู่ แม้เวลาผ่านไปนานแสนนาน</p><p> ธรรมะคำสอน โดย พระอาจารย์ชยสาโร<br/> แปลถอดความ โดย ปิยสีโลภิกขุ</p>

.. image:: https://scontent.fkhh1-1.fna.fbcdn.net/v/t1.0-9/10288754_827531570688864_5334516068293593831_n.jpg?oh=75fed97eb2acfa607dd788bf358ee578&oe=5B47C2F4
   :align: center
   :alt: ในเดือนกุมภาพันธ์ พ.ศ. 2519

----

ที่มา

.. raw:: html

  <iframe src="https://www.facebook.com/plugins/post.php?href=https%3A%2F%2Fwww.facebook.com%2Fjayasaro.panyaprateep.org%2Fposts%2F827531570688864%3A0" width="auto" height="710" style="border:none;overflow:hidden" scrolling="no" frameborder="0" allowTransparency="true"></iframe>

.. _พระอาจารย์ชยสาโร: https://th.wikipedia.org/wiki/พระฌอน_ชยสาโร
