<!DOCTYPE html>
<html lang="th">
<head>
  <meta charset="utf-8">
  <title>หลักรัก ตอนที่ ๖ - พระอาจารย์ชยสาโร</title>
  <meta name="keywords" content="พระอาจารย์ชยสาโร,หลักรัก (ชยสาโรภิกขุ)"/>
  <meta name="description" content="ความต้องการมีส่วนในการกำหนด ... - พระอาจารย์ชยสาโร"/>
  <meta name="author" content="พระอาจารย์ชยสาโร"/><meta property="og:title" content="หลักรัก ตอนที่ ๖ - พระอาจารย์ชยสาโร" /><meta property="og:image" content="http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg" /><meta property="og:description" content="ความต้องการมีส่วนในการกำหนด ... - พระอาจารย์ชยสาโร" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://siongui.github.io/ajahn-jayasaaro/th/../theme/css/style.css">
</head>
<body>
<nav class="nav">
  <div class="nav-left">
    <a class="nav-item" href="https://siongui.github.io/ajahn-jayasaaro/th/">พระอาจารย์ชยสาโร</a>
  </div>

  <label for="menu-toggle" class="nav-toggle">&equiv;</label>
  <input type="checkbox" id="menu-toggle" class="is-hidden"/>

  <div class="nav-right nav-menu">

    <a class="nav-item" href="https://siongui.github.io/ajahn-jayasaaro/th/archives.html">สารบรรณ</a>
    <a class="nav-item" href="https://siongui.github.io/ajahn-jayasaaro/th/categories.html">ประเภท</a>
    <a class="nav-item" href="https://siongui.github.io/ajahn-jayasaaro/th/tags.html">แท็ก</a>
    <a class="nav-item" href="https://siongui.github.io/ajahn-jayasaaro/th/authors.html">ผู้เขียน</a>
    <!--TODO: add links for Links(optional), and RSS -->

    <span class="vertical-divider"></span>

        <a class="nav-item" href="https://siongui.github.io/ajahn-jayasaaro/">English</a>
  </div>
</nav><main role="main" class="article">
  <article>
    <header>
      <h1>
        <a href="https://siongui.github.io/ajahn-jayasaaro/th/2017/02/10/part-6-on-love-ajahn-jayasaaro/"
           rel="bookmark"
           title="Permalink to หลักรัก ตอนที่ ๖ - พระอาจารย์ชยสาโร">
          หลักรัก ตอนที่ ๖ - พระอาจารย์ชยสาโร
        </a>
      </h1>
    </header>
<aside><time datetime="2017-02-10T21:37:48+08:00">
    กุมภาพันธ์ 10, 2017
  </time></aside>
    <aside><div class="available-translations">
      <span>การแปล</span>:&nbsp;<a href="https://siongui.github.io/ajahn-jayasaaro/th/../2017/02/10/part-6-on-love-ajahn-jayasaaro/">English</a>&nbsp;</div><div class="edit-on-github"><a href="https://github.com/siongui/ajahn-jayasaaro/tree/master/content/articles/part-6-on-love-ajahn-jayasaaro%25th.rst">แก้ไขที่ Github</a></div></aside>
    <hr>
    <div class="main-content"><p>ความต้องการมีส่วนในการกำหนด ประสบการณ์ หรือพูดง่ายๆ เรามักจะเห็นสิ่งที่เรา อยากเห็น เช่น สมมุติว่าเรามีเกณฑ์ว่าคนน่ารัก คน ที่เราจะรักได้มีคุณสมบัติอย่างนี้ๆ แต่เมื่อหลงรักใครสักคนแล้ว ปรากฏว่าเขามีข้อดีเหล่านี้ไม่ครบ ทีนี้หลายคนหลอกตัวเองว่าเขามีครบ ด้วยการเอา อุดมการณ์อยู่ในใจเขาเองทาทับคนที่เขารัก จน กระทั่งเห็นสิ่งที่อยากเห็นในตัวเขา ในบางรายกลาย เป็นว่าผู้เป็นที่รักไม่ใช่คนนั้นจริง ๆ เป็นแค่ภาพพจน์ ของคู่ครองในฝัน หรืออย่างน้อยเชื่อว่าคนที่รัก ลึกๆเขาเป็นอย่างที่เราอยากให้เขาเป็นโดยไม่ค่อยรู้ตัว และเรานี่แหล่ะเหมาะที่สุดที่จะดึงสิ่งดี ๆ ออกมาได้ ด้วยพลังความรัก</p>
<p>การมองคนที่เรารักด้วยความคาดหวังบาง อย่างเป็นเหตุให้ผิดหวังได้ง่าย เมื่อมีเรื่องไม่พอใจ กันเกิดขึ้น ความเสียใจและขัดข้องใจว่าเขาไม่เป็น อย่างที่เขาควรจะเป็น (คืออย่างที่เราต้องการให้เขา เป็น) ความขมขื่นก็ทวีขึ้น พระพุทธเจ้าชี้ให้เราเห็น ว่าทุกข์เพราะตัณหาความอยาก</p>
<p>อย่างไรก็ตาม การรักใครไม่น่าจะต้อง</p>
<p>หมายความว่ามีหน้าที่หลับหูหลับตาต่อข้อบกพร่อง ของเขา และเข้าข้างเขาในทุกๆ เรื่อง เพราะจะขาด ความเป็นเพื่อนที่ดี แต่จะช่วยใครได้ต้องใจเย็น ไม่ ท้อแท้ ด้วยความเคารพและยอมรับภาวะปัจจุบันไว้ ก่อน</p>
<p>การสำคัญมั่นหมายในความรักมากเกินไปมี โทษหลายอย่าง ในขั้นรุนแรงการเทิดทูนความรัก อาจนำไปสู่การเบียดเบียนหรือฆาตกรรมได้ เช่น ฆ่า แฟนที่ทิ้งไป หรือฆ่าแฟนใหม่ของแฟนเก่า หรือฆ่า ทั้งสอง หรือฆ่าตัวเอง โศกนาฏกรรมเกิดขึ้นบ่อย เพราะการบ้าอารมณ์รัก หลงเชื่อว่าความรักคือตัว ชีวิต ความรักหายไปเหมือนชีวิตไร้ค่า ไม่มีความ หมายอีกแล้ว คนที่คิดผิดอย่างนี้ เรียกว่ามี “LQ” Love Intelligence ต่ำมาก (ศัพท์นี้ไม่อยู่ใน พจนานุกรม) อยากจะฆ่าอยากจะทำร้ายอะไรก็ได้ เว้นแต่ความงมงายในอารมณ์ของตัวเอง</p>
<p>สิ่งที่น่าสมเพชอีกข้อหนึ่งคือ ผู้หญิงจำนวน มากทั่วโลกถูก คู่รัก ตบตีเป็นประจำ (สถิติตัวอย่าง การแจ้งตำรวจอังกฤษเรื่องความรุนแรงในบ้านมีถึง ปีละห้าแสนครั้ง) ผู้หญิงตัวบอบช้ำ หรือแขนหัก</p>
<p>กระดูกซี่โครงหัก ฯลฯ เข้าไปรับการรักษาที่ โรงพยาบาลทุกวัน ตายก็มีไม่น้อย แล้วทำไมผู้หญิง ที่โดนผู้ชายกระทำทารุณจำนวนมากจึงยอมกลับไป อยู่กับแฟนดุเดือดประเภทนี้ต่อไป บางรายทนเพราะ ลูก บางรายเพราะกลัว บางรายเพราะไม่มีที่ไป แต่ที่ บ่อยที่สุดก็เพราะรัก แฟนเขาสร่างเมา หรือหาย โมโหแล้วมักยืนยันน้ำตาไหลว่ารัก แล้วขอโทษ ขอ เป็นครั้งสุดท้าย และผู้หญิงเองยอมรับว่ายังรักเขา อยู่ จึงยอมด้วยความหวังว่า เขาจะดีขึ้น แต่ ครอบครัวอย่างนี้มักมีครั้งสุดท้ายไป เป็นระยะ ๆ เรื่อยๆ เพราะความเสียใจของผู้ชอบรังแกมักจะ ละลายไปกับน้ำเมาได้ง่าย ที่จริงผู้ชายที่ชอบตีลูกตี เมียก็น่าสงสารเหมือนกัน เพราะตายแล้วคงยากที่จะ ได้กลับ มา เกิดเป็นมนุษย์อีกต่อไป</p>
<p>ตอนรักกันใหม่ๆ คนที่เรารักดูดีทุกอย่างแม้แต่ข้อบกพร่องที่เราเห็นได้ก็ดูน่าเอ็นดูไปหมด หรืออย่างมากดูเป็นมลทินเล็กๆ ที่คนรักจริงไม่ควร ใส่ใจ ข้อแตกต่างกันไม่ว่าจะเป็นในระดับปกติ กรรม เรื่องนิสัยใจคอ ค่านิยม ความคิดเห็น ความเชื่อถือที่ไม่ตรงกันก็ตาม เรานึกว่าไม่เป็นไร อย่างไรๆ เรารัก กัน เรื่องอื่นคงค่อยๆ เข้าล็อกกันเอง แต่แต่งงาน แล้วสักระยะหนึ่ง สิ่งน่าระคายเคืองที่เคยซุ่มอยู่ด้าน หลังอย่างเงียบ ๆ มักย้ายตำแหน่งมาอยู่ในที่โดดเด่น ขึ้น หรือกลางเวทีทีเดียว คู่ไหนมีปัญญารู้จักปล่อย วาง เสียสละความคิดเห็น ปรับตัวเข้าหากันอย่าง ประนีประนอมอาจจะผ่านพ้นไปได้ แต่หลายๆ คู่เริ่ม ได้บทเรียนอันขมขื่นว่า ความรักเป็นวัคซีนป้องกัน ทุกข์ที่ไว้วางใจไม่ได้ คุมทุกข์ได้ไม่หมด เมื่อทิฐิมานะของทั้งสองฝ่ายชนกัน คำว่า ไม่ใช่ ไม่ได้ ไม่ยอม ไม่มีทาง ไม่! ดังขึ้นมาเรื่อย รักกันไหม รักอยู่แต่ ...</p>
<p>พระพุทธองค์ตรัสถึงเรื่อง ศีลเสมอกัน ทิฐิ (ความเชื่อถือ ค่านิยม) เสมอกัน ว่าเป็นเงื่อนไขหลัก ของการอยู่ร่วมกันอย่างมีความสุข การพิจารณาให้ดี ก่อนตกลงร่วมชีวิตกับใครจึงสำคัญ ดีกว่าคิดได้หลัง แต่งงานไปแล้ว อาจจะทำใจได้ แต่เรื่องการทำใจนั้น โดยเฉพาะในเรื่องของศีลธรรม ขออย่าลืมว่ามีลูกแล้ว ถ้าลูกติดนิสัยไม่ดีของแฟน แล้วอาจจะต้อง ทำใจ เป็นระยะเวลายาวนาน</p>
<p>เมื่อใครตื่นขึ้นมาจากการหลงอารมณ์ รู้สึกตัว ว่าเป็นทุกข์ และกำลังทำให้คนอื่นเป็นทุกข์ทั้ง ๆ ที่รัก พุทธธรรมจึงให้ข้อคิดว่า ความรักอย่างเดียวไม่ พอที่จะนำความสุขที่เที่ยงแท้ถาวรมาสู่ชีวิตเราได้</p>
<p>ความรักอาจเป็นส่วนหนึ่งของชีวิตฆราวาสที่อบอุ่น มั่นคงได้ แต่ต้องตั้งไว้บนฐานแห่งศีล ประกอบด้วย คุณธรรม และต้องกำกับด้วยปัญญา เริ่มด้วยการ พิจารณาหลักธรรมว่า สิ่งทั้งหลายทั้งปวงไม่เที่ยง ไม่แน่นอน สิ่งทั้งหลายที่ไม่เที่ยงย่อมมีความไม่สมบูรณ์ทนตัวเป็นธรรมดา เมื่อเราต้องการให้สิ่งที่ไม่เที่ยงมีความเที่ยง และสิ่งไม่สมบูรณ์ให้มีความสมบูรณ์ ก็ต้องทุกข์แน่ๆ จิตใจเรามีกิเลส กิเลสนั่น แหล่ะคอยบ่อนทำลายความสุขในชีวิต สองคนรักกัน เท่าไรก็ตาม ถ้าไม่อบรมกาย วาจา ใจ ตามหลักคำสั่งสอนของพระพุทธเจ้า ก็จะทุกข์ได้ ทุกข์เป็นตลอดไป</p>
<p>เมื่อสัมมาทิฐิเกิดจากการศึกษาเรื่องคุณและ โทษของความรักอย่างดีแล้ว ถ้ามีลูกต้องพยายาม ปลูกฝังความฉลาดในใจเขาด้วย ก่อนติดเชื้อจาก สิ่งแวดล้อม ยกตัวอย่างเรื่องวันวาเลนไทน์</p>
<p>วันวาเลนไทน์เป็นอีกส่วนหนึ่งของวัฒนธรรมพาณิชย์ที่ ค่อยๆ กลืนวัฒนธรรมดั้งเดิม งานวันวาเลนไทน์นี้ชวนให้เข้าใจความสัมพันธ์ระหว่างความรัก กาม และการบริโภคนิยมอย่างไร ก็ขอลองพิจารณาดูเอาเอง</p>
<p>เด็กผู้ชายอายุ ๗-๘ ขวบลงจากรถ ถือดอกไม้ สีแดงที่ห่อไว้อย่างสวยงามเดินเข้าไปในโรงเรียน วัน นี้เป็นวันวาเลนไทน์ เขากำลังเอาของขวัญไปให้ แฟน ภาพนี้น่าเอ็นดูหรือน่าเป็นห่วง สำหรับอาตมา แล้ว เป็นภาพที่บอกว่า พ่อแม่ที่ซื้อดอกไม้ฉลอง นวาเลนไทน์ให้ลูก ได้รดนํ้าให้แก่เมล็ดพันธ์แห่งความสับสนในจิตใจของลูกตั้งแต่เช้า</p>
<img alt="หลักรัก ตอนที่ ๖" class="align-center" src="https://scontent-tpe1-1.xx.fbcdn.net/v/t1.0-9/16684021_909296755873231_3997291193021561324_n.jpg?oh=27aecfb6b155f58b6fd603ca97053bef&amp;oe=59344C23" />
<hr class="docutils" />
<p>ที่มา</p>
<iframe src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3D909296755873231%26id%3D182989118504002&width=500" width="500" height="563" style="border:none;overflow:hidden" scrolling="no" frameborder="0" allowTransparency="true"></iframe></div>
    <footer><hr><address><b>ผู้เขียน</b>:
    <a rel="author"
       href="https://siongui.github.io/ajahn-jayasaaro/th/author/phraaacchaarychysaaor.html">พระอาจารย์ชยสาโร</a>
  </address><aside>
    <i>&isin;</i> <b>ประเภท</b>:
    <a href="https://siongui.github.io/ajahn-jayasaaro/th/category/phraaacchaarychysaaor.html">พระอาจารย์ชยสาโร</a>
  </aside><aside>
    <i>&sum;</i> <b>แท็ก</b>:
      <a href="https://siongui.github.io/ajahn-jayasaaro/th/tag/phraaacchaarychysaaor.html">พระอาจารย์ชยสาโร</a>
,       <a href="https://siongui.github.io/ajahn-jayasaaro/th/tag/hlakrak-chysaaorphikkhu.html">หลักรัก (ชยสาโรภิกขุ)</a>
  </aside></footer>
  </article>
</main>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>