โดยธรรมชาติแล้ว ... - ธรรมะ โดย พระอาจารย์ชยสาโร
###############################################

:date: 2016-10-12T09:09+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: โดยธรรมชาติแล้ว ไม่มีเหตุผลใดๆ ...
          - ธรรมะ โดย `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


โดยธรรมชาติแล้ว ไม่มีเหตุผลใดๆ อธิบายได้ว่าทำไมสีแดงควรจะหมายถึง หยุด สีเขียวหมายถึง ไป แต่เมื่อเจอสัญญาณไฟจราจร เราทุกคนต่างหยุดตรงไฟแดง และไปต่อเมื่อไฟเขียว ที่เป็นเช่นนี้เพราะเราตกลงกันได้เรื่องความหมายของสีแดงกับสีเขียวในบริบทดังกล่าว

ในชีวิตประจำวันของเรา มีอะไรหลายอย่างที่ขึ้นอยู่กับข้อตกลงร่วมกัน เรื่องเงินก็เป็นตัวอย่างที่ชัดเจนอย่างหนึ่ง ไม่มีเหตุผลใดๆ ตามธรรมชาติจะอธิบายได้ว่าทำไมเราจึงเอาธนบัตรไปแลกเปลี่ยนกับสินค้าหรือบริการต่างๆ ได้ เราทำเช่นนี้ได้เพราะทุกคนตกลงกันว่าเป็นเรื่องที่ทำได้ สิ่งที่มีอยู่ด้วยการตกลงร่วมกันอย่างนี้เรียกว่า สมมติ เราเห็นอัจฉริยภาพของสมองมนุษย์ได้จากความสามารถในการสร้างสมมติเหล่านี้

ปัญหาของสมมติอยู่ที่เรามักจะสับสนระหว่างสมมติกับสัจธรรม เราให้ความสำคัญกับสมมติมากเกินไป ยึดติดแล้วก็เป็นทุกข์ไปกับมัน สมมติในระดับพื้นฐานที่สุดและเรายึดติดกับมันมากที่สุดคือ ความรู้สึกว่ามีตัวตนเที่ยงแท้ ในทางพระพุทธศาสนา เราไม่ได้ปฏิเสธสมมติ แต่เราฝึกมองสมมติให้เป็นเพียงสมมติ ไม่หลงไปยึดว่าเป็นความจริงแท้ การเห็นเช่นนี้ช่วยให้เราใช้สมมติอย่างชาญฉลาด เราอยู่ในโลกของสมมติได้โดยไม่ต้องหลงไปกับมัน

.. container:: align-right

  | ธรรมะคำสอน โดย `พระอาจารย์ชยสาโร`_
  | แปลถอดความ โดย ปิยสีโลภิกขุ

----

มาจาก

.. raw:: html

  <iframe src="https://www.facebook.com/plugins/post.php?href=https%3A%2F%2Fwww.facebook.com%2Fjayasaro.panyaprateep.org%2Fposts%2F1006897689418917%3A0&width=500" width="500" height="727" style="border:none;overflow:hidden" scrolling="no" frameborder="0" allowTransparency="true"></iframe>

.. _พระอาจารย์ชยสาโร: https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%8C%E0%B8%AD%E0%B8%99_%E0%B8%8A%E0%B8%A2%E0%B8%AA%E0%B8%B2%E0%B9%82%E0%B8%A3
