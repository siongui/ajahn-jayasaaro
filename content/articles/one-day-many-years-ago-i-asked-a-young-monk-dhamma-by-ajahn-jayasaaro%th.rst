หลายปีมาแล้ว ... - ธรรมะ โดย พระอาจารย์ชยสาโร
#############################################

:date: 2018-11-28T10:04:56+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: หลายปีมาแล้ว ...
          - ธรรมะ โดย `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


.. raw:: html

  <p>หลายปีมาแล้ว อาตมาถามพระภิกษุหนุ่มรูปหนึ่งที่กำลังหัดเรียนภาษาไทยว่า เข้าใจธรรมเทศนาช่วงเช้าของอาตมามากน้อยแค่ไหน พระรูปนั้นตอบว่าเข้าใจ ๘๐-๙๐ เปอร์เซ็นต์ แต่เมื่อขอให้แปลหัวข้อธรรมบางส่วนเป็นภาษาอังกฤษ ปรากฏว่าท่านแปลไม่ได้ </p><p> อาตมาจึงเตือนพระรูปนั้นถึงอันตรายสำหรับผู้เรียนภาษา เมื่อเราคล่องภาษาในระดับหนึ่ง เรามักจะถูกลวงให้เข้าใจประโยคโดยข้ามคำบางคำที่เราไม่รู้ความหมาย และจับแต่คำที่รู้จักมาโยงกันเป็นตุเป็นตะ ข้อผิดพลาดอยู่ที่การหลงคิดว่าคำที่ละเว้นนั้นไม่สำคัญต่อความหมายของข้อความทั้งหมด ผู้เรียนภาษาอาจเชื่อว่าตนเข้าใจเรื่องในระดับพื้นฐานแล้ว แต่ที่จริงอาจเข้าใจพลาดอย่างมากก็ได้</p><p> ในสถานการณ์ต่างๆ เมื่อเราขาดช่องทางเข้าถึงข้อมูลที่จำเป็นต่อความเข้าใจรอบด้าน อันตรายย่อมเกิดขึ้นเมื่อเราทำเหมือนพระหนุ่มที่หัดเรียนภาษาไทยรูปนั้น โดยสรุปเอาว่าเราตีความทุกอย่างถูกต้องแล้ว และคิดว่าสิ่งที่เราไม่รู้นั้นไม่สำคัญต่อการเข้าใจเรื่องราวทั้งหมด</p><p> ผู้มีปัญญาพึงฝึกตนไม่ให้ยึดมั่นในทัศนะและความเห็น โดยเปิดใจรับข้อมูลใหม่ๆ เสมอ</p><p> ธรรมะคำสอน โดย พระอาจารย์ชยสาโร<br/> แปลถอดความ โดย ปิยสีโลภิกขุ</p>

.. image:: https://scontent.ftpe1-2.fna.fbcdn.net/v/t1.0-9/47015419_1805720912869920_4290560685324107776_n.jpg?_nc_cat=108&_nc_ht=scontent.ftpe1-2.fna&oh=2f1d6d7df7e3a946641485121e1b9696&oe=5C656607
   :align: center
   :alt: หลายปีมาแล้ว

----

ที่มา

.. raw:: html

  https://www.facebook.com/jayasaro.panyaprateep.org/photos/a.318290164946343/1805720909536587/?type=3&theater

.. _พระอาจารย์ชยสาโร: https://th.wikipedia.org/wiki/พระฌอน_ชยสาโร
