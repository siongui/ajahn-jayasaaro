ชาวนาแผ้วถางทุ่งนาเพื่อเตรียมเพาะปลูก ... - ธรรมะ โดย พระอาจารย์ชยสาโร
######################################################################

:date: 2015-09-09T08:02:39+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: ชาวนาแผ้วถางทุ่งนาเพื่อเตรียมเพาะปลูก ...
          - ธรรมะ โดย `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


.. raw:: html

  <p>ชาวนาแผ้วถางทุ่งนาเพื่อเตรียมเพาะปลูกเป็นครั้งแรกย่อมเจออุปสรรคมากมาย อาจจะต้องขุดรากไม้ลึกเกินกว่าที่คาดไว้ บางครั้งก็ต้องเจอก้อนหินที่ซ่อนอยู่ในดิน บางก้อนก็เล็ก แต่บางก้อนก็ใหญ่โตใช่เล่น ชาวนาอดทนเพราะรู้ดีว่า หากต้องการเพาะปลูกพืชพันธุ์ให้ได้ผลดี เขาย่อมไม่มีทางเลือกอื่น</p><p> ขอให้เราอดทนพากเพียรในการเจริญภาวนาเพาะปลูกพืชพันธุ์ในท้องทุ่งทางจิต อย่าปล่อยให้ตัวเองโกรธเวลาเจอรากไม้หรือก้อนหินที่ซ่อนอยู่ในใจ เพราะไม่มีใครที่ทำงานนี้เสร็จแล้วจะนึกเสียดายวันเวลาตลอดจนแรงกายแรงใจที่ทุ่มเทลงไป </p><p> ในทางตรงกันข้าม เมื่อย้อนกลับไปพิจารณาความอุตสาหะพากเพียรเทียบกับผลที่ได้รับ ครูบาอาจารย์ผู้เข้าถึงธรรมทั้งหลายย่อมยืนยันว่า ต่อให้ต้องอดทนกับความยากลำบากกว่านั้นสักร้อยเท่าหรือพันเท่า ผลที่ได้รับก็ยังคุ้มค่า</p><p> ธรรมะคำสอนโดย พระอาจารย์ชยสาโร<br/> แปลถอดความโดย ปิยสีโลภิกขุ</p>

.. image:: https://scontent.fkhh1-1.fna.fbcdn.net/v/t1.0-9/10406881_783399151768773_8172918992666593341_n.jpg?_nc_cat=0&oh=6f7ce53469a6ae483d5a8b00c525dd28&oe=5B733239
   :align: center
   :alt: ชาวนาแผ้วถางทุ่งนาเพื่อเตรียมเพาะปลูก

----

ที่มา

.. raw:: html

  <iframe src="https://www.facebook.com/plugins/post.php?href=https%3A%2F%2Fwww.facebook.com%2Fjayasaro.panyaprateep.org%2Fposts%2F783399151768773%3A0" width="auto" height="238" style="border:none;overflow:hidden" scrolling="no" frameborder="0" allowTransparency="true"></iframe>

.. _พระอาจารย์ชยสาโร: https://th.wikipedia.org/wiki/พระฌอน_ชยสาโร
