<!DOCTYPE html>
<html lang="th">
<head>
  <meta charset="utf-8">
  <title>วันนี้เป็นวันเข้าพรรษา ... - ธรรมะ โดย พระอาจารย์ชยสาโร</title>
  <meta name="keywords" content="พระอาจารย์ชยสาโร"/>
  <meta name="description" content="วันนี้เป็นวันเข้าพรรษา ในช่วงเข้าพรรษาเช่นนี้ พระวัดป่าจะให้ความสำคัญเป็นพิเศษกับการฝึกสมาธิภาวนา ... - ธรรมะ โดย พระอาจารย์ชยสาโร"/>
  <meta name="author" content="พระอาจารย์ชยสาโร"/><meta property="og:title" content="วันนี้เป็นวันเข้าพรรษา ... - ธรรมะ โดย พระอาจารย์ชยสาโร" /><meta property="og:image" content="http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg" /><meta property="og:description" content="วันนี้เป็นวันเข้าพรรษา ในช่วงเข้าพรรษาเช่นนี้ พระวัดป่าจะให้ความสำคัญเป็นพิเศษกับการฝึกสมาธิภาวนา ... - ธรรมะ โดย พระอาจารย์ชยสาโร" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://siongui.github.io/ajahn-jayasaaro/th/../theme/css/style.css">
</head>
<body>
<nav class="nav">
  <div class="nav-left">
    <a class="nav-item" href="https://siongui.github.io/ajahn-jayasaaro/th/">พระอาจารย์ชยสาโร</a>
  </div>

  <label for="menu-toggle" class="nav-toggle">&equiv;</label>
  <input type="checkbox" id="menu-toggle" class="is-hidden"/>

  <div class="nav-right nav-menu">

    <a class="nav-item" href="https://siongui.github.io/ajahn-jayasaaro/th/archives.html">สารบรรณ</a>
    <a class="nav-item" href="https://siongui.github.io/ajahn-jayasaaro/th/categories.html">ประเภท</a>
    <a class="nav-item" href="https://siongui.github.io/ajahn-jayasaaro/th/tags.html">แท็ก</a>
    <a class="nav-item" href="https://siongui.github.io/ajahn-jayasaaro/th/authors.html">ผู้เขียน</a>
    <!--TODO: add links for Links(optional), and RSS -->

    <span class="vertical-divider"></span>

        <a class="nav-item" href="https://siongui.github.io/ajahn-jayasaaro/">English</a>
  </div>
</nav><main role="main" class="article">
  <article>
    <header>
      <h1>
        <a href="https://siongui.github.io/ajahn-jayasaaro/th/2016/07/20/in-monasteries-throughout-thailand-dhamma-by-ajahn-jayasaaro/"
           rel="bookmark"
           title="Permalink to วันนี้เป็นวันเข้าพรรษา ... - ธรรมะ โดย พระอาจารย์ชยสาโร">
          วันนี้เป็นวันเข้าพรรษา ... - ธรรมะ โดย พระอาจารย์ชยสาโร
        </a>
      </h1>
    </header>
<aside><time datetime="2016-07-20T09:06:06+08:00">
    กรกฎาคม 20, 2016
  </time></aside>
    <aside><div class="available-translations">
      <span>การแปล</span>:&nbsp;<a href="https://siongui.github.io/ajahn-jayasaaro/th/../2016/07/20/in-monasteries-throughout-thailand-dhamma-by-ajahn-jayasaaro/">English</a>&nbsp;</div><div class="edit-on-github"><a href="https://github.com/siongui/ajahn-jayasaaro/tree/master/content/articles/in-monasteries-throughout-thailand-dhamma-by-ajahn-jayasaaro%25th.rst">แก้ไขที่ Github</a></div></aside>
    <hr>
    <div class="main-content"><p>วันนี้เป็นวันเข้าพรรษา ในช่วงเข้าพรรษาเช่นนี้ พระวัดป่าจะให้ความสำคัญเป็นพิเศษกับการฝึกสมาธิภาวนา  และเพื่อพิจารณาอริยสัจให้ลึกซึ้ง พระหลายรูปจะตั้งใจปฏิบัติธุดงควัตรฝืนกิเลสเพื่อให้เห็นกิเลสชัดเจนขึ้น และพิจารณาว่ากิเลสตัณหานั้นสร้างทุกข์ขึ้นมาอย่างไร เช่น พระบางรูปอาจฉันตกบาตรหรือฉันเฉพาะภัตตาหารที่ญาติโยมใส่บาตรโดยไม่รับอาหารที่ตามมาถวายที่วัดหรืออาหารจากโรงครัว  พระบางรูปอาจตั้งใจถือเนสัชชิกหรือไม่เอนกายนอนเป็นเวลาหนึ่งสัปดาห์หรือหนึ่งเดือน บางทีก็ตลอดพรรษา นับเป็นเวลาสำคัญสำหรับผู้ที่อยู่ในวัดจะปรารภความเพียรเป็นพิเศษเพื่อต่อสู้กับกิเลสที่เคยชินและข้อจำกัดของตนเอง</p><p> ญาติโยมอุบาสกอุบาสิกาก็ตั้งใจปฏิบัติธรรมเป็นพิเศษในช่วงเข้าพรรษาด้วย  หลายคนพยายามรักษาศีลห้าให้บริสุทธิตลอดสามเดือน บางคนสมาทานงดเว้นการบริโภคอาหารมื้อเย็น บางคนก็อธิษฐานการนั่งสมาธิทุกวันไม่ให้ขาด</p><p> การสละบางสิ่งในช่วงเวลานี้เป็นวิธีการที่ดีในการตรวจสอบว่าเราสัมพันธ์กับสิ่งนั้นได้ดีเพียงใด  เพราะความยึดมั่นถือมั่นจะค่อยๆ คืบคลานเข้ามาในใจทีละนิด การงดเว้นสิ่งที่ยึดติดจะช่วยเปิดเผยความจริงที่บางครั้งเราไม่อยากยอมรับ  และเป็นการฝึกฝนที่ดีกับทั้งผู้ที่อยู่ในวัดและนอกวัด </p><div class="align-right docutils container">
<div class="line-block">
<div class="line">ธรรมะคำสอน โดย <a class="reference external" href="https://th.wikipedia.org/wiki/พระฌอน_ชยสาโร">พระอาจารย์ชยสาโร</a></div>
<div class="line">แปลถอดความ โดย ปิยสีโลภิกขุ</div>
</div>
</div>
<img alt="วันนี้เป็นวันเข้าพรรษา" class="align-center" src="https://scontent-tpe1-1.xx.fbcdn.net/v/t31.0-8/13765787_944442075664479_5224180464419815270_o.jpg?oh=c24970321842195eec092e70ce9c3551&amp;oe=59586AE8" />
<hr class="docutils" />
<p>ที่มา</p>
<iframe src="https://www.facebook.com/plugins/post.php?href=https%3A%2F%2Fwww.facebook.com%2Fjayasaro.panyaprateep.org%2Fposts%2F944442075664479&width=500" width="500" height="568" style="border:none;overflow:hidden" scrolling="no" frameborder="0" allowTransparency="true"></iframe></div>
    <footer><hr><address><b>ผู้เขียน</b>:
    <a rel="author"
       href="https://siongui.github.io/ajahn-jayasaaro/th/author/phraaacchaarychysaaor.html">พระอาจารย์ชยสาโร</a>
  </address><aside>
    <i>&isin;</i> <b>ประเภท</b>:
    <a href="https://siongui.github.io/ajahn-jayasaaro/th/category/phraaacchaarychysaaor.html">พระอาจารย์ชยสาโร</a>
  </aside><aside>
    <i>&sum;</i> <b>แท็ก</b>:
      <a href="https://siongui.github.io/ajahn-jayasaaro/th/tag/phraaacchaarychysaaor.html">พระอาจารย์ชยสาโร</a>
  </aside></footer>
  </article>
</main>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>