วันนี้เป็นวันเข้าพรรษา ... - ธรรมะ โดย พระอาจารย์ชยสาโร
#####################################################

:date: 2016-07-20T09:06:06+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: วันนี้เป็นวันเข้าพรรษา ในช่วงเข้าพรรษาเช่นนี้ พระวัดป่าจะให้ความสำคัญเป็นพิเศษกับการฝึกสมาธิภาวนา ...
          - ธรรมะ โดย `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


.. raw:: html

  <p>วันนี้เป็นวันเข้าพรรษา ในช่วงเข้าพรรษาเช่นนี้ พระวัดป่าจะให้ความสำคัญเป็นพิเศษกับการฝึกสมาธิภาวนา  และเพื่อพิจารณาอริยสัจให้ลึกซึ้ง พระหลายรูปจะตั้งใจปฏิบัติธุดงควัตรฝืนกิเลสเพื่อให้เห็นกิเลสชัดเจนขึ้น และพิจารณาว่ากิเลสตัณหานั้นสร้างทุกข์ขึ้นมาอย่างไร เช่น พระบางรูปอาจฉันตกบาตรหรือฉันเฉพาะภัตตาหารที่ญาติโยมใส่บาตรโดยไม่รับอาหารที่ตามมาถวายที่วัดหรืออาหารจากโรงครัว  พระบางรูปอาจตั้งใจถือเนสัชชิกหรือไม่เอนกายนอนเป็นเวลาหนึ่งสัปดาห์หรือหนึ่งเดือน บางทีก็ตลอดพรรษา นับเป็นเวลาสำคัญสำหรับผู้ที่อยู่ในวัดจะปรารภความเพียรเป็นพิเศษเพื่อต่อสู้กับกิเลสที่เคยชินและข้อจำกัดของตนเอง</p><p> ญาติโยมอุบาสกอุบาสิกาก็ตั้งใจปฏิบัติธรรมเป็นพิเศษในช่วงเข้าพรรษาด้วย  หลายคนพยายามรักษาศีลห้าให้บริสุทธิตลอดสามเดือน บางคนสมาทานงดเว้นการบริโภคอาหารมื้อเย็น บางคนก็อธิษฐานการนั่งสมาธิทุกวันไม่ให้ขาด</p><p> การสละบางสิ่งในช่วงเวลานี้เป็นวิธีการที่ดีในการตรวจสอบว่าเราสัมพันธ์กับสิ่งนั้นได้ดีเพียงใด  เพราะความยึดมั่นถือมั่นจะค่อยๆ คืบคลานเข้ามาในใจทีละนิด การงดเว้นสิ่งที่ยึดติดจะช่วยเปิดเผยความจริงที่บางครั้งเราไม่อยากยอมรับ  และเป็นการฝึกฝนที่ดีกับทั้งผู้ที่อยู่ในวัดและนอกวัด </p>

.. container:: align-right

  | ธรรมะคำสอน โดย `พระอาจารย์ชยสาโร`_
  | แปลถอดความ โดย ปิยสีโลภิกขุ

.. image:: https://scontent-tpe1-1.xx.fbcdn.net/v/t31.0-8/13765787_944442075664479_5224180464419815270_o.jpg?oh=c24970321842195eec092e70ce9c3551&oe=59586AE8
   :align: center
   :alt: วันนี้เป็นวันเข้าพรรษา

----

ที่มา

.. raw:: html

  <iframe src="https://www.facebook.com/plugins/post.php?href=https%3A%2F%2Fwww.facebook.com%2Fjayasaro.panyaprateep.org%2Fposts%2F944442075664479&width=500" width="500" height="568" style="border:none;overflow:hidden" scrolling="no" frameborder="0" allowTransparency="true"></iframe>

.. _พระอาจารย์ชยสาโร: https://th.wikipedia.org/wiki/พระฌอน_ชยสาโร
