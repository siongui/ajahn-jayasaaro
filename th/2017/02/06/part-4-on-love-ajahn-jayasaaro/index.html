<!DOCTYPE html>
<html lang="th">
<head>
  <meta charset="utf-8">
  <title>หลักรัก ตอนที่ 4 - พระอาจารย์ชยสาโร</title>
  <meta name="keywords" content="พระอาจารย์ชยสาโร,หลักรัก (ชยสาโรภิกขุ)"/>
  <meta name="description" content="เคยสังเกตไหมว่าคนจำนวนมากรักแล้วทุกข์ เพราะเชื่อว่ารักแล้วจะไม่ทุกข์ ขอขยายความหน่อย ว่า ใครมีทุกข์ - พระอาจารย์ชยสาโร"/>
  <meta name="author" content="พระอาจารย์ชยสาโร"/><meta property="og:title" content="หลักรัก ตอนที่ 4 - พระอาจารย์ชยสาโร" /><meta property="og:image" content="http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg" /><meta property="og:description" content="เคยสังเกตไหมว่าคนจำนวนมากรักแล้วทุกข์ เพราะเชื่อว่ารักแล้วจะไม่ทุกข์ ขอขยายความหน่อย ว่า ใครมีทุกข์ - พระอาจารย์ชยสาโร" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://siongui.github.io/ajahn-jayasaaro/th/../theme/css/style.css">
</head>
<body>
<nav class="nav">
  <div class="nav-left">
    <a class="nav-item" href="https://siongui.github.io/ajahn-jayasaaro/th/">พระอาจารย์ชยสาโร</a>
  </div>

  <label for="menu-toggle" class="nav-toggle">&equiv;</label>
  <input type="checkbox" id="menu-toggle" class="is-hidden"/>

  <div class="nav-right nav-menu">

    <a class="nav-item" href="https://siongui.github.io/ajahn-jayasaaro/th/archives.html">สารบรรณ</a>
    <a class="nav-item" href="https://siongui.github.io/ajahn-jayasaaro/th/categories.html">ประเภท</a>
    <a class="nav-item" href="https://siongui.github.io/ajahn-jayasaaro/th/tags.html">แท็ก</a>
    <a class="nav-item" href="https://siongui.github.io/ajahn-jayasaaro/th/authors.html">ผู้เขียน</a>
    <!--TODO: add links for Links(optional), and RSS -->

    <span class="vertical-divider"></span>

        <a class="nav-item" href="https://siongui.github.io/ajahn-jayasaaro/">English</a>
  </div>
</nav><main role="main" class="article">
  <article>
    <header>
      <h1>
        <a href="https://siongui.github.io/ajahn-jayasaaro/th/2017/02/06/part-4-on-love-ajahn-jayasaaro/"
           rel="bookmark"
           title="Permalink to หลักรัก ตอนที่ 4 - พระอาจารย์ชยสาโร">
          หลักรัก ตอนที่ 4 - พระอาจารย์ชยสาโร
        </a>
      </h1>
    </header>
<aside><time datetime="2017-02-06T21:52:00+08:00">
    กุมภาพันธ์ 06, 2017
  </time></aside>
    <aside><div class="available-translations">
      <span>การแปล</span>:&nbsp;<a href="https://siongui.github.io/ajahn-jayasaaro/th/../2017/02/06/part-4-on-love-ajahn-jayasaaro/">English</a>&nbsp;</div><div class="edit-on-github"><a href="https://github.com/siongui/ajahn-jayasaaro/tree/master/content/articles/part-4-on-love-ajahn-jayasaaro%25th.rst">แก้ไขที่ Github</a></div></aside>
    <hr>
    <div class="main-content"><p><em>หลักรัก ตอนที่ 4</em></p>
<p>เคยสังเกตไหมว่าคนจำนวนมากรักแล้วทุกข์ เพราะเชื่อว่ารักแล้วจะไม่ทุกข์ ขอขยายความหน่อย ว่า ใครมีทุกข์ (อย่างน้อยที่สุดในลักษณะว่ารู้สึกว่า ชีวิตไม่พอ ไม่สมบูรณ์ ไม่มีแก่นสาร หรือขาดอะไรสักอย่าง) เชื่อและหวังว่า ถ้าเขารักใครสักคนและคน นั้นรักเขา ความทุกข์ในชีวิตจะดับไป จะมีความสุข ถาวร ผลก็คือ ถ้าเขาได้สมปรารถนาในความรักแล้ว ปรากฏว่าเมื่อความตื่นเต้นในเบื้องต้นของความรัก อ่อนลงไปแล้ว ความทุกข์ในชีวิตคงยังมีอยู่</p>
<p>คนที่ตั้งความหวังไว้สูงมักจะเศร้าหรือน้อยใจ ว่ามันไม่ยุติธรรม ถูกหลอก เราน่าจะมีความสุขมากกว่านี้ โทษแฟนก็มี การมีที่รักและการเป็นที่รักของคนที่รักเราคือความรู้สึกที่อบอุ่นอยู่ก็จริง แต่ความทุกข์จะดับไปด้วยการดับอวิชชาเท่านั้น</p>
<p>ทุกข์ดับเพราะอวิชชาดับ เพราะตัณหาดับ ไม่ใช่เพราะฉันรักเธอและเธอรักฉัน</p>
<p>การหวังความดับทุกข์จากความรัก คือการตั้ง ต้นไว้ผิด และย่อมมีความผิดหวังเป็นผล แต่ที่ควร สังเกตก็คือ ปัญหาไม่ได้อยู่ที่ความบกพร่องของ</p>
<p>ความรักเท่านั้น</p>
<p>จุดสำคัญคือความไม่เข้าใจ ไม่เข้าใจชีวิตของตัวเองและของคู่รัก เราอดไม่ได้ที่จะหวังจากความรัก สิ่งที่ความรักให้เราไม่ได้ เพราะไม่รู้เท่าทันตัวเอง ไม่รู้เท่าทันความรักก็เลยมีปัญหา</p>
<p>ละคร หนังสือ เพลง หลายสิ่งหลายอย่างชวนให้เราเข้าใจ ว่าความรักดับทุกข์ได้ แต่ชีวิตของเราแต่ละคนฟ้อง กลับมาว่า ไม่ใช่</p>
<p>เมื่อผู้รัก ผู้เป็นที่รัก และตัวความรัก เป็น สังขารคือทนอยู่ในสภาพเดิมไปเรื่อยๆ ไม่ได้ คนเรา ต้องเจอความพลัดพรากเป็นธรรมดา ไม่วันใดก็วัน หนึ่งเราจะต้องพลัดพรากจากคนที่เรารักทุกคนอย่างแน่นอน</p>
<p>ความตายเป็นเรื่องธรรมดาของสัตว์ทั้งหลายในโลกไม่มียกเว้น สำหรับผู้ที่ไม่เคยให้เวลากับการพิจารณาธรรมชาติของชีวิต ความทุกข์ที่เกิดขึ้นจากการพลัดพรากนั้น มักจะเป็นไปตามอัตราความผูกพันที่มีอยู่</p>
<p>รักมากก็ทุกข์มาก รักน้อยก็ทุกข์น้อย บางทียังไม่ตายจากกันความเจ็บไข้ได้ป่วยอาจทำให้รู้สึกขาดจากกันไปได้ เช่น โรคจิตบางอย่าง หรือในวัยชรา โรคสมองเสื่อมสามารถทำให้คนที่เคยรักเราสุดชีวิตจำหน้าเราไม่ได้เลย</p>
<p>ธรรมชาติแห่งความเปลี่ยนแปลงตามเหตุและปัจจัยไม่สนใจความต้องการของใครเลย เราจะบวงสรวง บนบาน อ้อนวอน สวดมนต์อย่างไรก็ตาม ความพลัดพรากคงมีเหมือนเติม จะเร็วหรือช้าเท่านั้นเอง ใครอุตริไปขอให้สิ่งคักดิ์สิทธิ์จงดลบันดาลให้พระอาทิตย์ไม่ตกดินวันนี้เลย เราคงจะนึกขำ แต่ที่จริงการไม่ยอมรับความจริงแห่งความตายก็ไม่ต่างกันเท่าไรกับความปรารถนาเช่นนั้น</p>
<p>คนรักกันมักจะชอบยืนยันอยู่บ่อยๆ ว่ารัก รัก จริง ตอนหนุ่มสาวคงจะต้องบอกทุกครั้งที่พบ ในยุคโทรศัพท์มือถืออาจพูดได้หรือส่งข้อความได้วันละหลายครั้ง จนกลายเป็นกิจวัตรประจำวันไปเลย ยิ่งกว่านั้น คือภาวะภาษาเฟ้อ เช่น สัญญาด้วยว่าจะรัก ตลอดกาลนาน หรือทั้งๆ ที่ไม่เคยนั่งสมาธิจนสงบ ระลึกชาติได้ ยังอวดอุตตริมนุสสธรรมว่าเคยรักกัน หลายภพหลายชาติแล้วแน่ๆ</p>
<p>คนพูดอย่างนี้น่าจะ หมายความว่าในขณะที่พูดนั้น (หากไม่พูดเท็จ) เขา รักมาก และในขณะนั้นเขามั่นใจว่าเขาจะรู้สึกอย่าง นั้นตลอดไป แต่ใครจะรับรองความรู้สึกของตัวเองได้ ขนาดนั้น เพราะความเข้มข้นของความรู้สึกไม่ใช่ เครื่องพิสูจน์ความทนทานของมัน</p>
<p>ที่น่าสังเกตคือสิ่งที่มักจะอยู่เบื้องหลังการ ยืนยันว่ารัก กล่าวคือความห่วงเพราะถ้าลึกๆ ไม่ กลัวว่าวันใดวันหนึ่งความรักจะไม่มี จะต้องยืนยัน บ่อยๆ ทำไม ถ้าความรักเป็นสิ่งที่เกิดขึ้นเองโดยไม่ตั้งใจเหมือนตกหลุม แล้วเราจะไว้ใจได้อย่างไรว่าในชาตินี้หลุมของเราหลุมของเขาจะมีอันเดียว</p>
<p>อย่างไรก็ตาม พอพูดครั้งหนึ่งแล้วว่ารัก ตั้งแต่นั้นเป็นต้นไป ต้องพูดเป็นระยะๆ อยู่เรื่อยๆ เพื่อให้เขาสบายใจว่า ยังรักเหมือนเติม ถ้าเคยพูดบ่อยๆ แล้วพูดน้อยลง คู่รักมีโอกาสน้อยใจ หรือระแวงว่าเปลี่ยนไป มันเป็น ความกดดันอย่างหนึ่ง</p>
<p>นอกจากนี้ ถ้าสมมุติเขาบอกว่า ฉันรักเธอดีไหม อาจจะดีก็ได้ แต่ถ้าเราไม่รักผู้ที่รักเราก็อาจรู้สึกไม่ดีนัก เรียนด้วยกันทำงานด้วยกันอาจจะอึดอัดใจพอสมควร บางทีเกรงใจ ไม่กล้า ปฏิเสธ (หรือหวังสิทธิของการเป็นคู่รักบางอย่าง) ก็โกหกว่ารักเธอเหมือนกัน จากนั้นถอนคำพูดยาก ไม่ตกหลุมก็จริง แต่ติดตะรางแทน บางคนไม่ถึงกับโกหกจริงๆ จังๆ เพียงแต่ไม่รู้ว่าความรู้สึกที่มีอยู่นี่ มันคืออะไร มันมีชื่ออะไร สับสน เรียกว่ารักไว้ก่อนก็แล้วกัน อาจจะใช่ก็ได้</p>
<p>ความรู้สึกที่เราเรียกง่ายๆ ว่ารักนั้นมักมีสิ่ง อื่นเจือปนอยู่เสมอ ซึ่งแนบสนิทอยู่กับใจจนเรามัก หลงเชื่อว่าเป็นส่วนหนึ่งหรืออาการของความรักที เดียว เช่น ความวิตกกังวล เป็นต้น</p>
<p>ซึ่งมักถูกมองว่า เป็นเครื่องพิสูจน์ว่ารักจริง ไม่กังวลคือไม่รัก ดึกแล้ว ลูกยังไม่กลับบ้าน โทรเข้ามือถือเขาก็ไม่ติด คุณแม่ก็ ทุกข์แล้ว ดูนาฬิกาเป็นระยะๆ ถี่ขึ้นๆ คิดปรุงแต่ง ต่างๆ นานา จนเครียดเต็มที่ มีคุณแม่สักกี่คนที่ถือว่าความกังวลนั้นเป็นสิ่งเศร้าหมองที่ต้องปล่อยวาง คงน้อย ส่วนมากมีใครปลอบใจและขอให้ทำใจ เย็นๆ ไม่ต้องกังวล ก็ไม่พิง พูดแต่ว่า อดไม่ได้ อดไม่ได้</p>
<p>ความวิตกกังวลเป็นผลพลอยได้ของความ ผูกพันในโลกที่ไม่มีอะไรแน่นอน และมีสิ่งอันตราย มากมาย จะถือว่าเป็นค่าธรรมเนียมของความรัก ก็คงไม่ผิด ความผูกพันทำให้เรารับความทุกข์ของ อีกคนหนึ่งเหมือนเป็นของเรา ความไม่สบายกาย หรือไม่สบายใจของคนที่เรารักจึงทรมานใจเรา บางทีเราอาจจะทุกข์มากกว่าคนป่วยด้วยซ้ำไป</p>
<p>อย่างไรก็แล้วแต่ ทางพุทธธรรมสอนตรงๆ ว่า ทุกข์เพราะคิดผิด ไม่ใช่อย่างอื่น สิ่งท้าทายคือรักอย่างไรมีทุกข์น้อยที่สุด การมีสติควบคุมความคิด ไม่ให้ปรุงแต่งจนเลยเถิดเป็นศิลปะชีวิตที่จะบรรเทา ความทุกข์ประเภทนี้ได้มาก ทำให้รู้จักแยกความเป็นห่วงธรรมดาจากความฟุ้งซ่าน ความตึงเครียด เราต้องรู้จักรับผิดชอบสุขภาพจิตของตน เพราะไม่มีใครจะทำให้เราได้</p>
<p>ความวิตกกังวลเกินเหตุตัดได้ด้วยพลังสติและ สมาธิ ความเป็นห่วงที่สมเหตุสมผล ลดได้ด้วยการสอนตัวเองว่าห่วงหรือไม่ห่วง อะไรจะเกิดก็จะเกิด แล้วแต่บุญแต่กรรม เกอ เซอรา เซอรา! (ภาษาฝรั่งเศส หมายถึง อะไรจะเกิดก็ต้องเกิด)</p>
<p><em>จบหลักรักตอนที่ 4</em></p>
<p>ภาพงานอาจริยบูชา หลวงปู่ชา วัดหนองป่าพง อุบลราชธานี ปี 2560 โดยคุณกตภัณ แก้วสง่า</p>
<div class="align-right docutils container">
<a class="reference external" href="https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%8C%E0%B8%AD%E0%B8%99_%E0%B8%8A%E0%B8%A2%E0%B8%AA%E0%B8%B2%E0%B9%82%E0%B8%A3">พระอาจารย์ชยสาโร</a></div>
<img alt="หลักรัก ตอนที่ 4" class="align-center" src="https://scontent-tpe1-1.xx.fbcdn.net/v/t1.0-9/16649144_907269006076006_213150494116291418_n.jpg?oh=701b3e948932714145c575c38e2df803&amp;oe=593A6C9C" />
<hr class="docutils" />
<p>ที่มา</p>
<iframe src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3D907269006076006%26id%3D182989118504002%26substory_index%3D0&width=500" width="500" height="568" style="border:none;overflow:hidden" scrolling="no" frameborder="0" allowTransparency="true"></iframe></div>
    <footer><hr><address><b>ผู้เขียน</b>:
    <a rel="author"
       href="https://siongui.github.io/ajahn-jayasaaro/th/author/phraaacchaarychysaaor.html">พระอาจารย์ชยสาโร</a>
  </address><aside>
    <i>&isin;</i> <b>ประเภท</b>:
    <a href="https://siongui.github.io/ajahn-jayasaaro/th/category/phraaacchaarychysaaor.html">พระอาจารย์ชยสาโร</a>
  </aside><aside>
    <i>&sum;</i> <b>แท็ก</b>:
      <a href="https://siongui.github.io/ajahn-jayasaaro/th/tag/phraaacchaarychysaaor.html">พระอาจารย์ชยสาโร</a>
,       <a href="https://siongui.github.io/ajahn-jayasaaro/th/tag/hlakrak-chysaaorphikkhu.html">หลักรัก (ชยสาโรภิกขุ)</a>
  </aside></footer>
  </article>
</main>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>