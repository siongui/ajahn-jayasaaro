ในเดือนกุมภาพันธ์ พ.ศ. 2519 ... - ธรรมะ โดย พระอาจารย์ชยสาโร
###########################################################

:date: 2018-01-03T10:24:50+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: ในเดือนกุมภาพันธ์ พ.ศ. 2519 ...
          - ธรรมะ โดย `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


.. raw:: html

  <p>ในเดือนกุมภาพันธ์ พ.ศ. 2519 ตอนนั้นอาตมายังเป็นวัยรุ่น ท่องเที่ยวไปตามลำพังในแถบอินเดียใต้ จำได้ว่าหลังจากเดินทางคลุกฝุ่นมาทั้งวัน อาตมาก็ลากขาลงจากรถเมล์ที่แน่นเอี้ยดบริเวณชานเมืองใหญ่แห่งหนึ่ง ตอนนั้นเริ่มมืดแล้วและต้องตระเวนหาโรงแรมราคาถูกสำหรับคืนนั้น <br/> .<br/> ขณะเดินมาถึงมุมถนนก็ได้ยินเสียงตะโกนเรียก เมื่อหันไปก็เห็นผู้หญิงคนหนึ่งนั่งอยู่ข้างถนน กำลังตักแกงถั่วจากหม้อเก่าๆ ใบหนึ่งแจกจ่ายให้ลูกๆ เธอคะยั้นคะยอให้อาตมานั่งร่วมกับเด็กๆ และทานแกงถั่วกับจาปาตี ตอนนั้นอาตมาหิวมากจนอาหารธรรมดาๆ ก็แสนอร่อย เมื่อเงยหน้าขึ้นก็เห็นผู้หญิงคนนั้นมองการกินอย่างมีความสุขของอาตมาด้วยสายตาเอ็นดูและมีสีหน้าพอใจราวกับเพิ่งจะตักอาหารให้ลูกชายที่โตแล้วมากกว่าจะตักให้คนแปลกหน้า<br/> .<br/> เวลาผ่านไปเกือบสี่สิบปีแล้ว ในระหว่างการเดินทางที่ผ่านมา คงต้องมีหลายครั้งที่ได้รับการปฏิบัติที่ไม่ดีนัก แต่เมื่อถึงเวลานี้อาตมาก็จำเหตุการณ์เหล่านั้นไม่ได้แล้ว ในทางตรงกันข้าม ความเอื้ออารีของหญิงยากจนที่สวมเสื้อผ้าซอมซ่อ อาศัยอยู่ข้างถนนกับลูกๆ ของเธอ กลับไม่เคยเลือนหายจากความทรงจำของอาตมา <br/> .<br/> เราไม่ควรมองข้ามการกระทำเล็กๆ น้อยๆ อันเนื่องจากความกรุณา เพราะเป็นการกระทำที่มีพลัง ส่งอิทธิพลต่อจิตใจ และเป็นความงดงามที่จะคงอยู่ แม้เวลาผ่านไปนานแสนนาน<br/> .</p>

.. container:: align-right

  | ธรรมะคำสอน โดย `พระอาจารย์ชยสาโร`_
  | แปลถอดความ โดย ปิยสีโลภิกขุ

.. image:: https://scontent.fkhh1-1.fna.fbcdn.net/v/t1.0-9/26169598_1414811635294185_8009428628880951537_n.jpg?oh=dfb028f0ee796754ac7957c688cdc459&oe=5AF2F781
   :align: center
   :alt: ในเดือนกุมภาพันธ์ พ.ศ. 2519

----

ที่มา

.. raw:: html

  <iframe src="https://www.facebook.com/plugins/post.php?href=https%3A%2F%2Fwww.facebook.com%2Fjayasaro.panyaprateep.org%2Fphotos%2Fa.318290164946343.68815.318196051622421%2F1414811635294185%2F%3Ftype%3D3" width="auto" height="744" style="border:none;overflow:hidden" scrolling="no" frameborder="0" allowTransparency="true"></iframe>

.. _พระอาจารย์ชยสาโร: https://th.wikipedia.org/wiki/พระฌอน_ชยสาโร
