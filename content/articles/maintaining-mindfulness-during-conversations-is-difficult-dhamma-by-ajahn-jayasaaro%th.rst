การรักษาสติระหว่างการพูดคุยเป็นของยาก ... - ธรรมะ โดย พระอาจารย์ชยสาโร
######################################################################

:date: 2018-10-10T10:55:47+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: การรักษาสติระหว่างการพูดคุยเป็นของยาก ...
          - ธรรมะ โดย `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


.. raw:: html

  <p>การรักษาสติระหว่างการพูดคุยเป็นของยาก เพราะเป็นเรื่องเหนือการคาดการณ์ของเรา เพียงชั่ววินาที บทสนทนาอาจเปลี่ยนอารมณ์หรือเนื้อหาชวนให้เผลอสติได้ เรามักจะตกร่องนิสัยเดิมๆ ที่ชอบพูดโดยขาดการไตร่ตรองให้รอบคอบ โดยเฉพาะเมื่ออารมณ์ครอบงำจิต</p><p> ขณะเจริญสมาธิภาวนา เราตั้งสติกลับมาสู่หัวข้อภาวนาได้ทันที เมื่อรู้ตัวว่าเผลอคิดไปทางอื่น แต่ในการพูดคุย ย่อมมีผู้ร่วมสนทนากับเราอย่างน้อยหนึ่งคน การดึงสติกลับมาสู่หัวข้อสนทนาจึงไม่ได้ขึ้นกับเราฝ่ายเดียว แม้กระทั่งการสนทนากับคนที่เรารัก ยังอาจเหมือนการเดินท่ามกลางกับระเบิดได้ </p><p> ความมุ่งมั่นรักษาสัจจะตามที่เรารู้เป็นองค์ประกอบสำคัญของสัมมาวาจา เราตั้งสติระลึกรู้อยู่กับเจตนาที่จะละเว้นการพูดเท็จทั้งปวง ซึ่งไม่ได้หมายถึงการพูดโกหกหลอกลวงเท่านั้น แต่รวมถึงการพูดเกินจริงหรือบิดเบือนความจริงด้วย </p><p> ขณะพูดคุย มีหลายสิ่งที่เราพึงใส่ใจ ไม่ว่าจะเป็นภาษากาย การรักษาลมหายใจให้สม่ำเสมอเป็นธรรมชาติ การเลือกน้ำเสียงให้ถูกต้องเหมาะสม การตั้งใจฟังความเห็นและรับรู้ความรู้สึกของผู้ร่วมสนทนาอย่างให้เกียรติและจริงใจ แต่ที่สุดแล้ว เจตนาที่จะละเว้นการพูดเท็จทั้งปวงนี้ต่างหากที่เป็นรากฐานแห่งสัมมาวาจา</p><p> ธรรมะคำสอน โดย พระอาจารย์ชยสาโร<br/> แปลถอดความ โดย ปิยสีโลภิกขุ</p>

.. image:: https://scontent.fkhh1-2.fna.fbcdn.net/v/t1.0-9/43618902_1739824642792881_5874880078214594560_n.jpg?_nc_cat=102&oh=970d6415a4a2ae3a4968c1f226eb296a&oe=5C62F218
   :align: center
   :alt: การรักษาสติระหว่างการพูดคุยเป็นของยาก

----

ที่มา

.. raw:: html

  https://www.facebook.com/jayasaro.panyaprateep.org/photos/pb.318196051622421.-2207520000.1539353528./1739824636126215/?type=3&theater

.. _พระอาจารย์ชยสาโร: https://th.wikipedia.org/wiki/พระฌอน_ชยสาโร
