<!DOCTYPE html>
<html lang="th">
<head>
  <meta charset="utf-8">
  <title>หลักรัก ตอนที่ ๑ - พระอาจารย์ชยสาโร</title>
  <meta name="keywords" content="พระอาจารย์ชยสาโร,หลักรัก (ชยสาโรภิกขุ)"/>
  <meta name="description" content="ความรักเป็นอีกส่วนหนึ่งของ ชีวิตที่เราต้องฉลาด และรู้เท่าทัน - พระอาจารย์ชยสาโร"/>
  <meta name="author" content="พระอาจารย์ชยสาโร"/><meta property="og:title" content="หลักรัก ตอนที่ ๑ - พระอาจารย์ชยสาโร" /><meta property="og:image" content="http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg" /><meta property="og:description" content="ความรักเป็นอีกส่วนหนึ่งของ ชีวิตที่เราต้องฉลาด และรู้เท่าทัน - พระอาจารย์ชยสาโร" /><meta name="viewport" content="width=device-width, initial-scale=1">
  <link rel="stylesheet" type="text/css" href="https://siongui.github.io/ajahn-jayasaaro/th/../theme/css/style.css">
</head>
<body>
<nav class="nav">
  <div class="nav-left">
    <a class="nav-item" href="https://siongui.github.io/ajahn-jayasaaro/th/">พระอาจารย์ชยสาโร</a>
  </div>

  <label for="menu-toggle" class="nav-toggle">&equiv;</label>
  <input type="checkbox" id="menu-toggle" class="is-hidden"/>

  <div class="nav-right nav-menu">

    <a class="nav-item" href="https://siongui.github.io/ajahn-jayasaaro/th/archives.html">สารบรรณ</a>
    <a class="nav-item" href="https://siongui.github.io/ajahn-jayasaaro/th/categories.html">ประเภท</a>
    <a class="nav-item" href="https://siongui.github.io/ajahn-jayasaaro/th/tags.html">แท็ก</a>
    <a class="nav-item" href="https://siongui.github.io/ajahn-jayasaaro/th/authors.html">ผู้เขียน</a>
    <!--TODO: add links for Links(optional), and RSS -->

    <span class="vertical-divider"></span>

        <a class="nav-item" href="https://siongui.github.io/ajahn-jayasaaro/">English</a>
  </div>
</nav><main role="main" class="article">
  <article>
    <header>
      <h1>
        <a href="https://siongui.github.io/ajahn-jayasaaro/th/2017/02/03/part-1-on-love-ajahn-jayasaaro/"
           rel="bookmark"
           title="Permalink to หลักรัก ตอนที่ ๑ - พระอาจารย์ชยสาโร">
          หลักรัก ตอนที่ ๑ - พระอาจารย์ชยสาโร
        </a>
      </h1>
    </header>
<aside><time datetime="2017-02-03T21:00:00+08:00">
    กุมภาพันธ์ 03, 2017
  </time></aside>
    <aside><div class="available-translations">
      <span>การแปล</span>:&nbsp;<a href="https://siongui.github.io/ajahn-jayasaaro/th/../2017/02/03/part-1-on-love-ajahn-jayasaaro/">English</a>&nbsp;</div><div class="edit-on-github"><a href="https://github.com/siongui/ajahn-jayasaaro/tree/master/content/articles/part-1-on-love-ajahn-jayasaaro%25th.rst">แก้ไขที่ Github</a></div></aside>
    <hr>
    <div class="main-content"><div class="section" id="id2">
<h2>หลักรัก – ชยสาโรภิกขุ</h2>
<p>ต้นเรื่องเดิมมาจากพระธรรมเทศนา ของพระอาจารย์ชยสาโร เรื่อง “จากรักสู่เมตตา” ซึ่งพระอาจารย์ได้นำเนื้อหาสาระที่สำคัญของเรื่อง ดังกล่าวมาเขียนขึ้นเป็นอีกเรื่องหนึ่งใหม่ทั้งหมด และได้ตั้งชื่อเรื่องให้ใหม่ด้วยว่า “หลักรัก”</p>
<p>ทางเพจ สาขาวัดหนองป่าพง เคยนำเสนอไปเมื่อปีที่แล้ว แต่ปีนี้ขอนำมาลงใหม่พร้อมเพิ่มเติมภาคภาษาอังกฤษด้วยครับ</p>
<hr class="docutils" />
<p>ความรักเป็นอีกส่วนหนึ่งของ ชีวิตที่เราต้องฉลาด และรู้เท่าทัน</p>
<p>ความรักมักจะคลุกเคล้าอยู่กับอารมณ์อื่นอยู่เสมอ ทำให้ผู้ที่ไม่เคยมองด้านในอย่างจริงจังหลงเข้าใจว่าอารมณ์ที่เป็นบริวารของความรักนั้น เป็น ส่วนหนึ่งหรืออาการของความรักทีเดียว</p>
<p>เช่น คนจำนวนไม่น้อยที่มองว่า ความวิตกกังวล และความหึงหวงเป็นเครื่องพิสูจน์ว่ารักจริง จึงยินดีสงวนเอาไว้ ด้วยเหตุนี้ความรักมักมีมลทินโดยผู้รักไม่ค่อยรู้ตัว และที่น่ากลัวคือกิเลสที่อาจบ่อนทำลายความรัก สามารถสอดแทรกเข้ามาในใจที่ขาดธรรมะได้อย่างง่ายดาย ปุถุชนธรรมดาเหมือนเจ้าของบ้านที่ไม่มีประตู มีแต่ช่องว่าง ใครจะเข้าจะออกก็ได้ตามสบาย ขี้ขโมยจึงชุม</p>
<p>ผู้มีปัญญาจงเรียนรู้เรื่องความรัก เพราะการรู้เข้าใจธรรมชาติของตนคือทางเดียวที่นำไปสู่ความ สงบสุขที่มนุษย์เราพึงประสงค์</p>
<p>พระพุทธเจ้าสอนเรา ว่า ทุกสิ่งทุกอย่างในโลกนี้ย่อมเป็นปัญหากับผู้ไม่รู้ เท่าทัน ย่อมไม่เป็นปัญหากับผู้ที่รู้เท่าทัน</p>
<p>ความรักก็เหมือนกัน เมื่อเริ่มเจริญปัญญา รู้เท่าทันความ รักในระดับหนึ่ง แล้ว ก็ค่อยละสิ่งเศร้าหมอง บำเพ็ญธรรมฝ่ายเบิกบาน เพื่อความรักจะไร้โทษ และเป็นพลังในการนำชีวิตขึ้นไปสู่ความสุขที่แท้จริง</p>
<p>ในการเรียนรู้เรื่องความรัก คำถามที่ควรสนใจ จึงมีหลายข้อด้วยกัน เช่น ความรักคืออะไร ความรักมีข้อดีข้อเสียอย่างไรบ้าง ความรักเกิดขึ้นอย่างไร ตั้งอยู่อย่างไร เสื่อมและดับไปอย่างไร อะไรคือมลทินของความรัก อะไรคือเครื่องรักษาและเครื่องชำระความรัก เราควรจะปฏิบัติต่อความรักอย่างไร จึงจะได้ความสุขมากที่สุดและความทุกข์น้อยที่สุด</p>
<p>สิ่งท้าทายในเบื้องต้นคือภาษา ความหมายของคำว่า รัก ค่อนข้างจะกำกวม เพราะใช้สำหรับความผูกพันหลายประเภท</p>
<p>บางครั้งเราอุทานออกมาว่ารักสิ่งใดสิ่งหนึ่ง โดยหมายความว่าชอบมันมาก เช่น รักว่ายน้ำ รักอาหารทะเล รักภาพยนตร์เรื่องนั้นเรื่องนี้ เป็นต้น</p>
<p>รัก ประเภทนี้อาตมาจะไม่กล่าวถึงต่อไป เพราะไม่ใช่ประเด็นสำคัญ คำว่ารักในกรณีนี้เป็นแค่สำนวน</p>
<p>ความรักอีกประเภทหนึ่งคือรักสิ่งที่เป็น นามธรรม สิ่งสมมุติ หรืออุดมการณ์ เช่น รักชาติ เป็นต้น ความผูกพันกับอุดมการณ์อาจเข้มข้นถึงขั้นที่พอใจฆ่า หรือตายเพื่อสิ่งนั้น</p>
<p>ความรักแบบนี้จึงเป็นสิ่งที่เราควรกลั่นกรองด้วยปัญญาให้ดี เพื่อไม่ตก เป็นเหยื่อหรือเครื่องมือของใครที่เก่งในการปลุกระดม ในเมื่อมีความขัดแย้งเกิดขึ้น ถ้าเรายึดมั่นถือมั่นว่าฝ่ายเราดี ถูกต้อง บริสุทธิ์ ฝ่ายเขาเลว ผิด พลาด ไม่บริสุทธิ์ เป็นปัญหาแล้ว โรคแบ่งเราแบ่งเขาแบบขาวดำ ดีชั่ว อันตรายเสียแล้ว</p>
<p>เพราะฉะนั้น ใครพูดในทางที่ชวนให้เราเกลียดหรือดูหมิ่นผู้ที่มีแนวความคิดไม่เหมือนเรา คนนั้นไม่ใช่เพื่อนที่ดี เขาเป็น “ปาปมิตร” หรือเพื่อนในทางเสื่อมเสียมากกว่า เราเชื่อและปล่อยให้อารมณ์รุนแรงครอบงำใจก็เป็นบาปอีกคน ผูกพันกับแนวความคิด หรือปรัชญา อะไรแล้ว จงดูแลความถูกต้องด้วยพลังธรรม</p>
<p>ความรักประเภทที่สองเป็นสิ่งที่ควรศึกษา เพราะมีผลต่อความมั่นคงและความสงบสุขของสังคม แต่ที่นี่อาตมาตั้งใจจะเน้นการวิเคราะห์ความรักประเภทที่สาม คือความรักระหว่างบุคคล เช่น รัก พ่อแม่ พี่น้อง ญาติมิตร สามี ภรรยา ลูก หลาน เป็นต้น และสุดท้าย ความรักที่สี่คือเมตตา</p>
<p>อย่างไรก็ตาม มีข้อสังเกตในเบื้องต้นว่าความผูกพันในสามข้อแรกย่อมนำความทุกข์มาสู่ชีวิตเราอยู่เสมอ ไม่มากก็น้อย เพราะธรรมชาติของความรัก ธรรมชาติของความเป็นปุถุชน เป็นอย่างนั้นเอง</p>
<p>จบหลักรัก ตอนที่ ๑ ***</p>
<div class="align-right docutils container">
<a class="reference external" href="https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%8C%E0%B8%AD%E0%B8%99_%E0%B8%8A%E0%B8%A2%E0%B8%AA%E0%B8%B2%E0%B9%82%E0%B8%A3">พระอาจารย์ชยสาโร</a></div>
<img alt="หลักรัก ตอนที่ ๑" class="align-center" src="https://scontent-tpe1-1.xx.fbcdn.net/v/t1.0-9/16425888_905351239601116_8912287938964566094_n.jpg?oh=b0b869d1d8a8a4ef77a5c9548accfbdd&amp;oe=5947D1FB" />
<hr class="docutils" />
<p>ที่มา</p>
<iframe src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3D905351239601116%26id%3D182989118504002%26substory_index%3D0&width=500" width="500" height="531" style="border:none;overflow:hidden" scrolling="no" frameborder="0" allowTransparency="true"></iframe></div>
</div>
    <footer><hr><address><b>ผู้เขียน</b>:
    <a rel="author"
       href="https://siongui.github.io/ajahn-jayasaaro/th/author/phraaacchaarychysaaor.html">พระอาจารย์ชยสาโร</a>
  </address><aside>
    <i>&isin;</i> <b>ประเภท</b>:
    <a href="https://siongui.github.io/ajahn-jayasaaro/th/category/phraaacchaarychysaaor.html">พระอาจารย์ชยสาโร</a>
  </aside><aside>
    <i>&sum;</i> <b>แท็ก</b>:
      <a href="https://siongui.github.io/ajahn-jayasaaro/th/tag/phraaacchaarychysaaor.html">พระอาจารย์ชยสาโร</a>
,       <a href="https://siongui.github.io/ajahn-jayasaaro/th/tag/hlakrak-chysaaorphikkhu.html">หลักรัก (ชยสาโรภิกขุ)</a>
  </aside></footer>
  </article>
</main>
<div class="layout-footer">Powered by
  <a href="https://pages.github.com/">Github Pages</a>,
  <a href="http://blog.getpelican.com/">Pelican</a>,
  <a href="https://github.com/Kronuz/pyScss">pyScss</a>.
</div></body>
</html>