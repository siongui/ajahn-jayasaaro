คำพูดล้ำค่า - พระอาจารย์ชยสาโร
###########################

:date: 2017-02-17T12:50:06+08:00
:author: พระอาจารย์ชยสาโร
:tags: พระอาจารย์ชยสาโร
:category: พระอาจารย์ชยสาโร
:summary: คำพูดล้ำค่า
          - `พระอาจารย์ชยสาโร`_
:og_image: http://cdn.amaravati.org/wp-content/uploads/2014/10/Ajahn-Jayasaro-by-Somkid.jpg


.. raw:: html

  <p>คำพูดล้ำค่า </p><p> เมื่อครั้งที่ไปเก็บข้อมูลทำหนังสืออุปลมณี ซึ่งต้องใช้เวลา ๕-๖ ปี สัมภาษณ์พระเณรญาติโยมมากมาย อัดเทปเป็นร้อยๆม้วน อาตมา(ท่านชยสาโร) จะถามเกือบทุกคนถึงคำสอนที่น่าประทับใจของหลวงพ่อชา แต่คำตอบที่ได้รับน่าผิดหวังเกือบทุกครั้ง เพราะเป็นเรื่องธรรมดามาก เช่น เป็นทุกข์มากเพราะเมียตาย หลวงพ่อชาท่านบอกให้อดทนนะ ...มันไม่เที่ยงนะ เพียงเท่านี้เขาก็ปล่อยวางได้ทุกสิ่งทุกอย่าง </p><p> เพราะคำพูดธรรมดาๆของหลวงพ่อ ซึ่งแต่ละคำที่ออกจากปากท่าน เหมือนเพชรพลอยอันล้ำค่า ที่เป็นเช่นนั้นเพราะท่านพูดแต่ความจริง และพูดแต่สิ่งที่เกิดจากเจตนาบริสุทธิ์ มีความหวังดี ความเมตตากรุณา และเพราะท่านมีพลังจิตสูง คำพูดของท่านจึงมีน้ำหนัก ถึงใจคนจริงๆ นี่เป็นอานิสงส์ของผู้ฝึกสัมมาวาจามาหลายสิบปี เมื่อท่านพูดอะไร คนก็พร้อมจะรับฟัง </p><p> คำพูดของท่านสามารถทำให้ชีวิตคนเปลี่ยนได้ เปลี่ยนเป็นคนละคน เพราะคำพูดของผู้ที่มีจิตใจสูงเช่นนี้</p><p> เราก็ทราบว่าในสมัยพุทธกาลมีชาวบ้านจำนวนมากที่ได้บรรลุธรรม เพียงจากการฟังโอวาทของพระพุทธองค์ก็ทำให้สามารถปล่อยวางความคิดผิดทั้งหมดได้</p><p> ถ้าเราต้องการมีชีวิตที่สร้างสรรค์ สร้างประโยชน์และความสุขแก่ตนเอง แก่คนรอบข้าง และแก่สังคมให้มากที่สุด สื่อที่สำคัญที่สุดที่เราต้องใช้ก็คือการพูดนั่นเอง</p><p> ที่อาตมาพูดภาษาไทยได้ดี เพราะคิดตั้งแต่บวชใหม่ๆ ว่า เราเป็นพระผู้อยู่ได้ด้วยน้ำใจชาวบ้าน ประพฤติปฏิบัติธรรมได้เพราะชาวบ้าน ต่อไปในอนาคตจะต้องหาทางตอบแทนบุญคุณ พระจะตอบแทนพระคุณได้อย่างไรถ้าไม่ใช้ปาก ถ้าพูดภาษาไทยได้คงจะช่วยคนได้มาก ถ้าพูดภาษาไทยไม่ได้ หรือพูดไม่เก่งก็จะช่วยคนได้น้อย นั่นคือความตั้งใจ </p><p> อาตมาจึงมีฉันทะความพอใจและมีกำลังใจในการเรียนภาษาไทย เพราะมีเป้าหมายชัดเจน ไม่ใช่เรียนเพื่อจะเป็นคนเก่งทางภาษาอย่างเดียว แต่เพื่อจะได้สร้างประโยชน์แก่ญาติโยมให้มาก</p><p> พระพุทธองค์ทรงให้ความสำคัญกับคุณภาพชีวิต ซึ่งก็คือคุณภาพการกระทำ คุณภาพการพูด คุณภาพความคิดและความรู้สึกต่างๆ ขอให้เราทำการศึกษาเรื่องวาจาและถือข้อวัตรปฏิบัติในเรื่องสัมมาวาจา วาจาสุภาษิต เป็นเรื่องท้าทาย ไม่ว่าจะอยู่ในวัด ร่วมกับผู้ปฏิบัติธรรมด้วยกัน อยู่กับครอบครัวญาติมิตรที่บ้าน หรืออยู่กับเพื่อนร่วมงานในที่ทำงาน ให้ถือว่าการสื่อสารด้วยการพูดเป็นส่วนหนึ่งของการปฏิบัติโดยตรง ไม่ใช่สิ่งที่จะทำให้การปฏิบัติของเราไม่ก้าวหน้า หากเป็นส่วนหนึ่งที่สำคัญของการปฏิบัติเลยทีเดียว<br/> -\-\-\-\-\-\-\-\-\-\-\-\-\-\-\-\-\-\-\-\-<br/> จากหนังสือ อะไรนะ? ชยสาโรภิกขุ หน้าที่ ๕๕ – ๕๗</p><p> ภาพงานอาจริยบูชา หลวงปู่ชา วัดหนองป่าพง อุบลราชธานี เมื่อวันที่ ๑๒ -๑๗ มกราคม ๒๕๖๐ โดยคุณ Montian Amonlirdviman</p>

.. image:: https://scontent-tpe1-1.xx.fbcdn.net/v/t1.0-9/16684052_912713032198270_8989285701618689813_n.jpg?oh=bbaa3887536ae21725340d14051c811e&oe=59302ED4
   :align: center
   :alt: คำพูดล้ำค่า

----

ที่มา

.. raw:: html

  <iframe src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3D912713032198270%26id%3D182989118504002%26substory_index%3D0&width=500" width="500" height="733" style="border:none;overflow:hidden" scrolling="no" frameborder="0" allowTransparency="true"></iframe>

.. _พระอาจารย์ชยสาโร: https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%8C%E0%B8%AD%E0%B8%99_%E0%B8%8A%E0%B8%A2%E0%B8%AA%E0%B8%B2%E0%B9%82%E0%B8%A3
